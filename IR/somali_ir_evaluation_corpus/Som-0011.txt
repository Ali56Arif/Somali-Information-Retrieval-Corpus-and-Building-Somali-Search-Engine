kale u la ekaatay. Waa gaadhi waddo ku taagan. Maya, waa dameer dhaaminaya. Ama waa
hal oo aroor ah. Sac xitaa waa ay u eg tahay, iyo xitaa lax, ama ri. Haddana wuu la
yaabay sida ay maskaxdiisu qudhaanjadan wax kale u ga dhigtay. Maxaa qudhaanjada u
ekaysiiyay gadhi iyo xoolo?! Cajiib! Taas buu ka fekerayay, mooyi se goor uu haddana
kayntii hore ku noqday.
Maskaxdiisa waxaa ku soo dhacday dhirta uu dhex socdo tiradeedu inta ay ahaan karto,
in uu tiriyo ayuuna ka fekeray. Fikrad liidata ayay la noqotay, haddana wax uu
bilaabay in uu tiriyo. Lebi, yucub, raydab, qudhac, maygaag, bisiq, qararro, xagar,
xoday, xagarmadow, gawlallo, dhammaajo, qadhoon, dhuundhas, cadaad, bilcil, jaleefan,
qansax, gumar… sabansabdho, himir, dhuyac, dhafaruur… wax uu is arkay isaga oo
tirinta dhirta ku shuqlan. Haddana wax uu ka fekeray geed walba abuurtiisa waxa uu
ka yaqaanno. Xodaygu in uu lee yahay dheecaan caano u eg oo marka la turqo ka soo
burqada in yar ka dibna xabag noqda ayaa maskaxdiisa ku soo dhacday. Alla xodaygu
qadhaadhaa! ayuu xusuustay. Taa beddelkeeda xagarmadowgu in uu lee yahay dheecaan
aan midab iyo dhadhan lahayn oo qunyar u soo baxa, hadhowna noqda xanjo la raamsado
iyo foox udgoon oo la shito ayuu og yahay. Haa, dharkaynka isagana waxaa ka soo burqada
dheecaan caano u eg oo haddii ay jidhkaaga taabtaan ku guba oo aad muudhmuudho.
Si kediso ah wax uu u gu soo baxay xeryagaallo waaweyn oo cidla ah oo saaka geelal ka
dareereen. Xeryihii buu dhex galay. Ardaagii buu istaagay; ardaa aad u weyn oo oodo
iyo caws la gu dugsiyay, dureemana aad loo gu goglay oo xerayaha ka dhex samaysan.
Dabkii saaka la shitay oo dambas daboolay weli wuu sii nool yahay. Ardaaga muskiisa
ayuu eegeegay. Haa, gaawayaal caano ah oo xarfanaya oo yacayga ardaaga ku xasaysan
buu arkay. Mid buu la soo baxay oo inta uu gogoshii dureemada ahayd la fadhiistay
labada dhaban qabsaday. Caano lis ah oo qaboobay oo macaan oo udgoon oo la garanayo
in geel dhalay la ga lisay ayay ahaayeen. Kolkii uu dhamay ee ka dhergay ayuu
meeshii ku celiyay, cawskii awal ku daboolnaana si wacan u gu deday. Ma uu dareemin
caanaha in uu xaday, waayo wuu hubay raggii meesha dhigay in ay ku farxi lahaayeen
cid u baahani in ay dhantay. Socodkiisii ayuu sii watay. Sidii uu u socday dhulkii waxaa ku dhacay isbeddel uu dareemay. Haa, hoobasho ayuu
dhulku yeeshay uu dareemay in uu hore u hantaaqoonayo. Damal badan oo teedsan ayay
haddana hortiisa indhuhu qabteen. Intii aanu feker haleelin ayay sankiisa soo gaadhay
ur gooni ah. Ilbidhiqsigii xigayna il bannaan buu u soo baxay. Haa, waa balli
weyn oo biyuhu galac lee yihiin. Biyihii oo qaboobaa ayuu cabbay, dabadeed madaxa iyo
gacmaha iyo lugaha ku maydhay. Biyaha sida deggan u jiifa, ee hareeraha garagaradu ka
lingaxday, damasha waaweynina hadoodishay, ayda barwaaqada ahina ku meegaaran tahay
ayuu baraadli’i u daawaday. Meel ka qurux badani in aanay dunida jirin buu naftiisa
u gu dhaartay. Cid uu jecel yahay in ay la joogto oo la daawato ayuu jeclaystay. Ilbidhiqsigaa
ayuu dhabarkiisa jaqaf ka maqlay, mise waa Xiis, tii uu berri u fadhiisan
lahaa! Farxaddii buu hambaaberay. Sariirtii buu dhanka kale isu gu rogay. Cajiib!
Alla maskaxdu qaad weynaa, ayuu la sii yaabay.
Isaga oo adduunkaa ku jira ayuu ogaaday in ay goor dambe noqotay qorraxdiina qabowday,
dabadeed inta uu kacay ayuu dharkii shaqada gashaday. Dharka shaqadu aad buu u
uskag badnaa oo saliid iyo habaas baa isu gu dhegay, siifadda ka soo uraysa ayaana
ka daran. Geerashkiisii boodhka weynaa kolkii uu mar kale ka shaqo galay sawirradii
quruxda badnaa ayaa maskaxdiisa ka buuxay. Malaha iyaga ayuu dheefsanayay oo foolxumada
biday ha ahaado mid badbaado la ga dhex raadinayo, laakiin runtii ku ma taxna halgankii cusboonaynta ee hore. Fikirkan dambe dan badan, ama danba, ka ma laha casriyaynta iyo kacdoon gelinta ilbaxnimada soomaalida, sidii ay ahayd 50-nadii, 60-nadii iyo 70-nadii. Tani halgan ma aha ee waa arrin; talo la gu dabaqabanayo ummad loo arkay in ay rogmanayso oo haadaantii baabba’a ku sii hoobanayso. Hankii iyo niyadsamidii hore halkan ma jiraan. Soomaalidu ha midowdo ma aha. Soomaalidu xoog ha yeelato ma aha. Soomaalidu ha ilbaxdo ma aha. Soomaalidu dunida meel wacan ha ka gasho ma aha. Waa se soomaalidu dhimasho ha ka badbaaddo. Afgaradka badbaadintuna waa qaadka oo la is ka daayo, qabyaaladda oo la ga koro, sinnaan bulsheed oo diinta ku dherersan oo la helo, iyo irisiqa la haysto oo la iimaansado, la dhawrto, lana tarmiyo. Intaas oo dhan waddada la gu gaadhi karaa waa cuskashada xadhigga Eebbe, ayuu ahaa dhambaalka marxaladdan cusubi. Masaladaa haddii maansayahannada ninba meel ka bilaabay, Hadraawi wax uu ku ibarfuray tixda Baarcaddaha ah ee ”Dabahuwan”, tixdaas oo nafsiyadda dadka soomaalida aad u ruxday. Hab-dhaca ama qaab dhismeedka tixdu waa xeeladda u gu waxtarsan ee dadka la gu la hadlo: in dareenka nafsiyadda tebiyaha iyo lootebiyuhu midoobaan oo is ku milmaan. ”Dabahuwan” sida ay u samaysan tahay waxaa la moodayaa Hadraawi in uu naftiisa uun ka hadlayo oo la hadlayo, runtu se sidaa ma aha. Iyada oo ay tiisuna meesha ku jirto, arrinku waa xaaladda nafsiyadeed iyo bulsheed ee uu u arko in dadkiisu ku sugan yihiin. Waana dhab oo umadda soomaalidu aad ayay u gu sifowday waxa ay tixdaasi ka hadashay sannadkii 1996.
Haa, ”Dabahuwan” ayuu Hadraawi ku ballaysimay marxaladda saddexaad ee halabuurkiisa, hilinkaas ayuuna intii damb Sawirro: Galayr oo ka qayb galay xuska 18ka May Somaliland, muxuu ka yiri?
e oo dhan ku arooriyay. Tixaha la ka la yidhaahdo ”Hal iyo halkiis” , ”Adduunyadu waa besteed”, ”Awaaltiris”, ”Anuun baa hooyadaa ah”, ”Mayal dheer”. ”Dhulgariir”, giddigood waxba ka ga ma duwana ”Dabahuwan”. Wax ay wada doonayaan in ay tilmaamaan sida uu soomaaligu u ga lumay toobiyihii nolosha, dabadeed kolkii uu ambaday u hoogay una ayaandarrooday. Dabcan eeddani meesha ma timaaddeen haddii la gu liibaani lahaa cusboonayntii hore.
geerashka u gu adkaysanayay. Kollay xusuusta Xiis wuu dheefsanayay oo foolxumada
geerashka u gu dulqaadanayay.