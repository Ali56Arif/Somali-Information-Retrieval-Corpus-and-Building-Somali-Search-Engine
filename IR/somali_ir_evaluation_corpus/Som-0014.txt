Maanso “Miski” Rashiid Sheekh Cabdillaahi Maansada “Miski” waa saddex qaybood. Qaybi waxa ay ka hadlaysaa, innagu gobannimada waynu dooni naqaannaa, haddii ay galbatana waynu keeni naqaannaa; laakiin ma xannaanayn naqaanno, waddaninnimaduna way i nagu yar tahay; waxana i nagu yara badan danaysiga. Haddii umaddu danaysi uun ku dhaqaaqdana, dhalinyaroy idiinkaa u da’ yar, idinka ayaa gobannimadan aayaheeda, macaankeeda iyo nolosheeda u yaryare, annagu waannu gabownay. Haddii danta gaar ah loo cararo, waxa lumaysa wixii i naga dhaxaysay oo dan guud ah, oo sharcigii ah, oo dhaqankii wanaagsanaa ah, oo midnimadii ah, oo rag iyo dumar ah, oo qof weyn iyo qof yar ah. Intaasi hadday i naga luntana, dan gaar ah cid haysanaysaa ma jirto. Mar taas ayay ka hadlaysaa oo anaa naftayda leh: “Waxaa imika taagan ha ku milmin ee waxaad qabasataa dariiqii Rasuulku maray CSW.” Markaasay nebi-ammaan noqonaysaa. Haddana, aakhiro ayay i na yara tusaysaa. laakiin waxaan yara iftiiminayaa in yar oo suugaanta ah __ meelo yaryar. waxaynu had iyo gooraale ammaanta u qaadan jirnay habalaha, gaar ahaan marka la ammaanayo, dayaxa, cadceedda, Daalo, ubaxa, geel dhalay, xareedda iyo waxyaabo kale. Imika waxa hablihii i noo matalaya midabbo badan oo daruuro ah; way shirayaan; waxay macsuumayaan dayaxa. Dayaxuna waa wiil, waana guurmeer. Shir bay u samaynayaan, xaflad, wuu imanaya, wuu gacan qaadayaa; markaa waxa uu ugu mahad naqayaa nuurkii; waana guurmeeroo wuu eegayaa iyo gooraale.
Way isqurxinaysaa, bootar baa hor yaalla; cadar bay haysataa; saasay haysaa; sidaasay gurasaa. Show ninkan dayaxuna waa badow oo waa baadiye fowqal baadiye oo dookhiisu madowga cabbaadhyaha leh, iyo maarriindhalaalka iyo masciideedka iyo midabka casar-jabiska ah iyo casaansoomaaligeennii xaadda lahaa, show ninkuba intaasuu ka helaa. Xaggaas ayuu ka bilaabay. Mar alle markay aragtay in xaggaa laga bilaabay ayaa garabkeedii laga kacay, intay “uhu” tidhi bay afka xaggaa u jeedisay. Tii oo is cabbudhinaysa oo cidiyahaasina naftii ka baxday, ayuu yidhi, “Haye dhiin,” oo ay tidhi “Haja, haja, ha ii sheegin.” Iska sasabayay. Dayaxa dabeeto mushkuladdii, waxa uu qaadanayaa casaankii xaadda lahaa oo inta midab jira oo dhami ku sharraxan yahay oo mardhacyo leh. Wuu ku soo boodayaa; waa la is gacan qaadayaa. Waa la heshiinayaa. Laakiin xaggaa culimo ma joogto oo wax u meherinaya ma hayo; dhulkana ma iman karaan, macsina ma yaqaannaan; haddana muraadkoodii bay helayaan. Waxa u minxiis ah ururka oo wiil ah; waxa u shaqaynaya oo guriga ka shaqaynaya, Gaafka ka shaqaynaya xiddigaha oo hablo ah. Laba mahiigaan ayaa u dabbaal degaya; onkodku waa inan oo arooska waa laga heesayaay oo kamankuu tumayaa oo waa mudrib. Saddexda xadhig ba waa uu isla helayaa. Adigu ninku macsuum buu gelayaa. Dayaxa laba uun baa ka adag; inay cadceedi ku soo baxdo iyo inuu madoobaado. Labadaba wuu ka nabad gelayaa. Haddaba waa tan “Miski.
Dhaxalreeb - Muraayadda Xarunta Dhaqanka ee Hargeysa, 2009-2018
Jaamac Muuse Jaamac
Dhaxalreeb waa xogxejiye sannadkiiba dhowr goor uga soo baxa Hargeysa qaabab
kala duwan (ku daabacan waraaq, ku qaybsan mareegaha PDF, ku codaysan
cajalado). Tan iyo markii uu bilaabmay oo ahayd sannadkii 2009-kii, waxa uu
ahaa muraayadda Xarunta Dhaqanka ee Hargeysa ee laga dheehan karo hawlaha
dhaqan, shaxan, waxbarasho, fan, faaqidaad, xusuusxejin, dood-wadaag iyo
kaydba leh ee ka socda Xarunta. Waana hage aqooneed oo ay ku soo baxaan
qoraallo cilmibaadhiseed oo aan kalgal sugan lahayni.
Sannadkan oo Xarunta Dhaqanku marti gelin doonto Bandhiggii 11aad ee
Buugaagta Hargeysa, 40-guuradii aasaaska Ururka Caalamiga ah ee Cilmibaadhista
Soomaalida oo ku beegan Shirwaynihii 13aad iyo Furitaanka Rasmiga
ah ee hoyga cusub ee Xarunta, Dhaxalreeb waxa uu
isna yeelanayaa soo bixitaan joogto ah, tifaftire cusub
iyo gole talineed oo ballaadhan.
Bandhigga Caalamiga ah ee Buugaagta Hargeysa
waxa uu soo afmeeray tobankii sannadood ee u horreeyey
ee ololaha dhigaalcurinta, akhriska iyo qoraalka
noocayadiisa kala duwan. Ololahaas waxa baalal u
ahaa Bandhigga Hargeysa iyo Buugaagta Wareegta, oo
iyada oo la kaashanayo Naadiyada Akhriska, lagu dhiirri
gelinayay in waddanka laga furo rugo wax akhris meel
kasta. Guusha ololahaasi waa mid muuqda oo tirada
buugaagta la soo saaray ee Soomaaliga ku qoran iyo
goobaha wax akhriska magaalooyinka dalku ba ay aad
u koreen. Tiro ahaan markaa meel wanaagsan baynu
maraynaa.
Tobanka sannadood ee hadda bilaabmay waxa ay hawlwadeennada
Xaruntu xoogga saari doonaan tayaynta,
mar haddii tiradii meel wanaagsan i noo marayso.
Dhaxalreeb wejigiisa cusubna waxa uu ka turjumayaa
tayaynta qoraalcurinta iyo waxqorista, waxaana aan ku
han weynahay in uu noqon doono maraggii isbeddelka
tayadaas.