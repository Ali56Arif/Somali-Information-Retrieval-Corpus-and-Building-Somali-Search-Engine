Marinka ha ka tegin la mahadinayoo Jannadaa malab iyo macaan badan lehe
Maalintay darantee miciinka dhabta ah Mursalka Alle doort ay oo Muxamad ah
In aan madashaas maciisa noqdoon Xawdkiisa maggaabsho ka ma maarmee Macnaha fahanoo nafyahay maqaloo
Mursalkuu rabbi keenay mowliid Miski baa ifka yimid markii uu dhashoo Dhirtii muruxdaa magoool bixisoo
Muslinkii maqlay baa muraaqoodoo Gaaladaa murug iyo madluun ku dhacoo Anigu ma oggoli maqaarsaaree Manidii laga tuujay Maxamuudiyo Marwadii Faadumaan maceeda ahoo
Midhihii Cali baan illeyn ka midoo Awowgay mudanaa ammaan mulkiyee Milayguu di’i jiray raxmaadka maraa Miray uu garamaale mayracayoo
Maal uu cuskadiyo midhaaf ku da’oo Xareeddu moqorkii haraa mallidoo Maadhiyo dixidii mugged u baxdoo Man uunsaday ubax majeeranayoo Sidii Maacaleesh ku maanqaadiyo Himirtoo malabliyo midhcaantii Midhaa dhebigiyo madheedhkii oo Hoobaantu masowday madaxii Magoolka dhirtiyo cagaar mudmudoo
Aan maal cunin meeris kolay tahay Miyiga soke iyo magaalada Malkada qaybisiyo madaha labadaa
Cirkoo muddo iyo dharaaro maqnaa Mayeygoo curtay maalin iideedoo Muunidiina ka qaaday maansha Alloo Dadkii masallaha mushaaxaayoo
Xariirtii Makiyo maryii la xidhoo Muslinkii tukiyeen musheekhdiiyoo
Fooruhu ku masruufo milicsiga
Shan kastoy marsadaan malyuun cadarro ah
Intaasu madad iyo marqaan malahee
Waxaan marag iyo markhaati ka ahay Macbuudkaa ka sameeyey maawaradoo
Udgoon aan maydhmin Maxamed baa helay.
*********
Magaanku ma gaadho maal la dhacee
Manaayaha maydalkaa xarbiyoo
Miidaanka halista ah mucduu u galiyo
Geesiga miiggan baa dhufayska mutee
Maalkay kor u qaadday maayadi
Rag baa dhexmuquurta mowjadahee
Anigu meel sokaan iskaga maydhane
Elleen ma aqaan murtida la tirshoo
Shaytayda midh waan mutuhinaayee
Maansada aan luggooyo miimka ah.
*********
Maqribkoo galay maalin dabadeed;
Isagoo ka mulkiyey maqaamkii
U muruxsaday miiladiisii
Dayaxoo soddon midab macsuumeen oo
Daruuro malaasan meegaaroo
Caddaan u muquurtay maariinoo
Maydhaan ku sameeyey muuqiiyoo
Miskeed yidhi sagal macaan badanoo
Mareego ku yeeshay madaxiiyoo
Miliilicay maydal qoor dheeroo
Cagaar magansaday mucda u galayoo
Maamuusay madow qardhaaso lehoo
Ximir aan iska maydhin caad maray iyo
Mataano yihiin masciideedoo
Maalay iyo xaydh mullaaxsadayoo
Maslaxanaaya dhiin masayr galyoo
ku dhiirrigeliya ama u fududeeya. Kolka saddexaadna saboolnimada bulsheed baa xayirtay in si fudud loo helo alaabada filin samayntu u baahnayd oo badanaa qiimo badan jooga, sida kamaradaha.
Aqoon la’aanta filinka innaga haysataa wax ay ina xusuusinaysaa fan masraxeedka oo aad u taabbagalay qudhiisa sida aynnu u gu liidannay soosaariddiisa habboon. Run ahaantii ruwaayadda soomaaliyeed curinta halabuurkeeda mooyee arrimaheeda kale weligood ma ay gaadhin heer la gu magacaabi karo ruwaayad dhab ah. Tusaale ahaan soosaaridda ruwaayadda iyo idil ahaan farsamooyinka kale ee loo baahan yahay, loo ma kaashan jirin aqoon nadaamsan, wax ay se is ka ahayd bawsi, mana jirin jilaa qudha oo fanka jilitaanka dugsi ku soo bartay. Qof wal oo ruwaayadaha daawan jiray wuu og yahay wixii rafaad iyo silic ka taagnaa codka, ilayska iyo guud ahaan golaha matalaadda. Hal codbaahiye ama laba masraxa ka dhex taagan ayay jilayaashu marka ay hadlayaan u kaltami jireen oo qofba markiisa loo bannayn jiray, xaaladdaasina wax ay dhabqin jirtay habsamida iyo qulqulka iyo dabadeed runnimada fanka la daawanayo. Halkaa waxaa ka wada muuqda saboolnimo aan qalabkii jilitaanka la ga haqab la’ayn, iyo farsamo xumo ku timid iyada oo aan aqoontaas cilmi ahaan loo baran. Waana is la labada ammuurood ee la dhihi karo filin samaynta ayay caqabad ku noqdeen.